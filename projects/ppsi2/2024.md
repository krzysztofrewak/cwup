## Projektowanie i programowanie systemów internetowych II
### Tematy projektów - rok akademicki 2024/25

#### System zarządzania pizzerią

Projekt musi spełniać następujące wymagania funkcjonalne:
* administrator pizzerii może zarządzać danymi pizzerii (nazwa, adres itp.)
* administrator pizzerii może zarządzać pracownikami
* pracownik pizzerii może zarządzać stanem magazynowym
  * np. może wpisać, że na stanie posiada 10kg sera mozzarella
* pracownik pizzerii może układać menu złożone z różnych pizz składających się z uprzednio zdefiniowanych składników
  * np. "pizza inferno" może składać się z sosu pomidorowego, sera mozzarelli, sera gorgonzoli, salami picante, nduji i cebuli
* pracownik otrzymuje powiadomienia, gdy stan danego produktu zbliża się do zera
* klient przychodzący do pizzerii może na stronie internetowej obejrzeć dostępne menu i zamówić dowolną liczbę pizz
  * widzi tylko te, które są aktualnie możliwe do zrobienia przez kucharza ze względu na stany magazynowe
  * każde zamówienie zmniejsza stan magazynowy produktów potrzebnych do wyprodukowania pizzy
  * może zamówić pizzę z własnymi składnikami, ale także modyfikować zaproponowane przez pizzerię pozycje (np. "pizza inferno, ale bez cebuli")
* administrator widzi dzienne, tygodniowe i miesięczne zużycie danych produktów oraz liczbę zamówień konkretnych pozycji z menu
* administrator widzi logi z aplikacji

Projekt musi spełniać następujące wymagania funkcjonalne:
* system powinien mieć części przeznaczone dla klienta i dla zalogowanych pracownika i administratora
* powiadomienia o brakach magazynowych powinny być wysyłane zbiorczo raz dziennie
* wszystkie akcje powinny być logowane w systemie i widoczne dla administratora; każda akcja musi mieć informację "kto", "co" i "kiedy", np.:
  * klient zamówił pozycję z menu `5092f1b7-d392-479d-8709-a8b1b30d37c6` w dniu `2024-10-14 16:23:03`
  * pracownik `13079bb3-ff52-48a6-b3f3-b440be13e9ee` usunął pozycję z menu `5092f1b7-d392-479d-8709-a8b1b30d37c6` w dniu `2024-10-14 17:14:32`

#### Aplikacja à la Tinder dla sportowców

Projekt musi spełniać następujące wymagania funkcjonalne:
* użytkownik może zarejestrować się w systemie
* administrator może zarządzać użytkownikami: widzi ich dane, może ich blokować
* administrator może zarządzać kategoriami sportowymi
* użytkownik może uzupełnić profil:
  * danymi personalnymi
  * dopisać się do kategorii sportowych, które go interesują (warto rozważyć fakt, że niektórzy jeżdżą po 30km na rowerze, niektórzy po 100km)
  * zaznaczyć swoją lokalizację i promień, w którym chciałby szukać innych użytkowników
* użytkownik może zmieniać swój status pomiędzy "zainteresowany teraz" i "niezainteresowany"
* użytkownik może wyszukać innych użytkowników, którzy spełniają trzy warunki:
  * są "zainteresowani teraz"
  * są w tym samym obrębie geograficznie
  * uprawiają te same sporty
* użytkownik może wysłać innemu użytkownikowi zapytanie o wspólny trening
* użytkownik może odpowiadać innemu użytkownikowi na zapytanie o wspólny trening
* administrator widzi dzienne, tygodniowe i miesięczne statystyki z liczby zapytań i ich odpowiedzi
* administrator widzi logi z aplikacji

Projekt musi spełniać następujące wymagania funkcjonalne:
* system powinien mieć wydzielone dwie części:
  * system zarządzania aplikacją oraz API
  * odseparowany frontend dla użytkownika
* rejestracja powinna odbywać się klasycznie poprzez mejla, ale także przez zewnętrzne serwisy: Facebooka i Stravę
* wszystkie akcje powinny być logowane w systemie i widoczne dla administratora; każda akcja musi mieć informację "kto", "co" i "kiedy", np.:
  * użytkownik `13079bb3-ff52-48a6-b3f3-b440be13e9ee` zaprosił użytkownika `5092f1b7-d392-479d-8709-a8b1b30d37c6` w dniu `2024-10-14 17:14:32
* backend musi być udokumentowany w formie OpenAPI

#### Maszyna karaoke

Projekt musi spełniać następujące wymagania funkcjonalne:
* użytkownik może zarejestrować się w systemie
* użytkownik może wyszukiwać piosenki (po tytule, autorach, fragmencie tekstu i kategoriach)
* użytkownik może uruchomić piosenkę
  * piosenka może być uruchomiona z zewnętrznego systemu (np. Youtube)
  * na ekranie muszą pojawiać się słowa piosenki przypisane do konkretnego czasu odtworzenia
* użytkownik może zobaczyć tekst piosenki z przypisanymi czasami do konkretnych wierszy
* użytkownik może proponować zmianę tesktu lub czasów
  * zmiany mogą zostać później zaakcpetowane lub odrzucone przez administratora
* administrator może zarządzać użytkownikami: widzi ich dane, może ich blokować
* administrator może zarządzać autorami i kategoriami piosenek
* administrator może zarządzać piosenkami
  * podpinać źródło muzyczne
  * zarządzać tekstem i znacznikami czasowymi
  * zarządzać podpowiedziami od użytkowników

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka

#### Porównywarka cen paliw

Projekt musi spełniać następujące wymagania funkcjonalne:
* użytkownik może zarejestrować się w systemie
* użytkownik może przeglądać mapę i listę stacji paliwowych z filtrami na markę, rodzaj dostępnego paliwa, datę ostatniej aktualizacji cen oraz ceny
* użytkownik może zaproponować własne ceny poprzez specjalny formularz z polami liczbowymi oraz zdjęciem potwierdzającym dane
* administrator może zarządzać użytkownikami: widzi ich dane, może ich blokować
* administrator może zarządzać markami stacji
* administrator może zarządzać stacjami paliwowymi i ich cenami
  * każda stacja musi być przypisana do marki, mieć adres oraz koordynaty
* administrator może zarządzać propozycjami od użytkowników i nagradzać ich "punktami", jeżeli zaakceptuje ich dane
  * powinien też widzieć listę i statystyki dotyczące przyjętych i odrzuconych propozycji

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* backend i frontend powinny być odseparowane i komunikacja powinna iść poprzez REST API
* backend musi być udokumentowany w formie OpenAPI

#### Historia kosztów auta

Projekt musi spełniać następujące wymagania funkcjonalne:
* użytkownik może zarejestrować się w systemie
* użytkownik może dodać dowolną liczbę samochodów i może zaprosić innych użytkowników do współdzielenia samochodu
* użytkownik może zaakceptować lub odrzucić zaproszenie do współdzielenia samochodu
* użytkownik może uzupełnić szczegóły swoich samochodów: przynajmniej markę i model, rok produkcji i rodzaj paliwa; opcjonalnie inne dane takie jak data zakupu, kolor itp.
* użytkownik może dodawać wydatki związane z konkretnym samochodem:
  * każdy wydatek powinien mieć kwotę, typ, datę, opcjonalne miejsce i przypisaną osobę
  * np.: "Tomek zatankował paliwo za 321,09zł na stacji Orlen Jaworzyńska Legnica w dniu 12 lipca 2024"
* użytkownik widzi listę wydatków w postaci sortowalnej i filtrowanej tabeli
* użytkownik może obejrzeć podsumowania wydatków danego samochodu z możliwością załączania filtrów:
  * kategorie (np. "wizyta u mechanika", "myjnia" lub "wszystkie")
  * miesiące i lata (np. "luty 2024", "2024" lub "wszystkie")
  * autora ("Tomek", "Kasia", "wszyscy")
* administrator zarządza użytkownikami
* administrator widzi logi z aplikacji

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* wszystkie akcje powinny być logowane w systemie i widoczne dla administratora; każda akcja musi mieć informację "kto", "co" i "kiedy", np.:
  * użytkownik `13079bb3-ff52-48a6-b3f3-b440be13e9ee` dodał samochód `5092f1b7-d392-479d-8709-a8b1b30d37c6` w dniu `2024-10-14 17:14:32`

#### Apka dla miłośników kolei

Projekt musi spełniać następujące wymagania funkcjonalne:
* system jest wyposażony w aktualną listę wszystkich stacji i przystanków kolejowych w kraju z podziałem na województwa
* gość widzi mapę z wszystkimi stacjami i przystankami kolejowymi w Polsce
* użytkownik może zarejestrować się w systemie
* użytkownik może oznaczyć jakie stacje odwiedził; należy wyróżnić trzy stany: "odwiedzona przejazdem", "przesiadka" i "stacja początkowa/końcowa";
* użytkownik widzi mapę swoich podróży i może ją udostępnić innym
* użytkownik może dodawać innych użytkowników do znajomych
* użytkownik widzi w formie feedu aktywność znajomych (np. "Tomek odwiedził wczoraj stacje: Legnica, Legnica Piekary, Legnica Strefa")
* użytkownik widzi najczęściej odwiedzane stacje
* użytkownik widzi, ile stacji odwiedził i jaki jest to procent wszystkich stacji w kraju
* administrator zarządza stacjami na mapie
* administrator zarządza użytkownikami

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* backend i frontend powinny być odseparowane i komunikacja powinna iść poprzez REST API
* backend musi być udokumentowany w formie OpenAPI

#### Gra miejska

Projekt musi spełniać następujące wymagania funkcjonalne:
* administrator dodaje do bazy danych zdjęcia miejsc w swoim mieście
  * każde zdjęcie jest wyposażone w opis i dokładne koordynaty geograficzne miejsca, w którym zdjęcie było zrobione
  * każde zdjęcie może dostać jeden z trzech poziomów trudności: łatwy, średni i trudny, odpowiednio warte 1, 2 i 3 punkty
* użytkownik może się zarejestrować w systemie
* użytkownik otrzymuje raz dziennie o godzinie $H$ jedną zagadkę w formie wylosowanego zdjęcia spośród wgranych przez administratora 
  * jego zadaniem jest odgadnięcie gdzie zostało wykonane zdjęcie poprzez kliknięcie na mapie domniemanej pozycji
  * jeżeli trafi (czyli kliknie max. $x$ metrów od celu), otrzymuje punkty
  * jeżeli nie trafi, zdjęcie trafia do puli zagadek i użytkownik może je wylosować kiedyś jeszcze raz
  * punkty wyliczane są jako wypadkowa liczby punktów, czasu jaki upłynął od zobaczenia zagadki i odległości od celu 
* użytkownik widzi nazwy i avatary użytkowników, którzy są na podium
  * podium dotyczy punktów zdobytych przez ostatnie $n$ dni
* administrator ustawia wartości godziny zagadki $H, $x$ metrów i $n$ dni
* administrator widzi wszystkie kliknięcia pod każdą zagadką i widzi statystyki kliknięć (średnia liczba uzyskanych punktów, średni czas, średnia odległość)
* administrator widzi ilu użytkowników odpowiedziało na ile zagadek (dzięki czemu wie, czy należałoby dodać nowe zdjęcia)
* administrator zarządza użytkownikami

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* backend i frontend powinny być odseparowane i komunikacja powinna iść poprzez REST API
* backend musi być udokumentowany w formie OpenAPI

#### Planer ślubu

Projekt musi spełniać następujące wymagania funkcjonalne:
* użytkownik może zarejestrować się w systemie i stworzyć własne wesele
* użytkownik może stworzyć listę gości weselnych
  * każdy gość powinien mieć status ("czekamy na odpowiedź", "potwierdził, że przyjdzie", "potwierdził, że nie przyjdzie") z datą wprowadzenia statusu
  * na górze listy powinna być dostępna statystyka ile osób potwierdziło przybycie
  * lista powinna być zdatna do eksportu do formatu CSV
* użytkownik może zapraszać innych użytkowników do organizacji wesela
* użytkownik może tworzyć listę zadań
  * każde zadanie powinno mieć status ("do zrobienia", "w trakcie", "problem" i "zrobione"), listę notatek i deadline
  * każde zadanie powinno mieć przypisaną osobę odpowiedzialną za jej wykonanie; tylko państwo młodzi i ta osoba powinny móc zmienić status zadania
* użytkownik może stworzyć i opublikować landing page własnego wesela z konfigurowalnymi danymi kontaktowymi, mapką dojazdu, oczekiwaniami względem prezentów i innymi informacjami dla gości

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* backend i frontend powinny być odseparowane i komunikacja powinna iść poprzez REST API
* backend musi być udokumentowany w formie OpenAPI

#### Rozliczanie wyjazdów

Projekt musi spełniać następujące wymagania funkcjonalne:
* użytkownik może zarejestrować się w systemie
* użytkownik może dodać dowolną liczbę wyjazdów i może zaprosić innych użytkowników do uczestnictwa w wyjeździe
  * użytkownicy, którzy nie zaakceptują zaproszenia, powinni i tak być wliczani do wyjazdu jako "offline"
* każdy użytkownik przypisany do wyjazdu może dodać wydatek:
  * każdy wydatek powinien mieć kwotę, walutę, opis, datę, przypisaną kategorię i opcjonalnie miejsce
  * każdy wydatek powinien być przypisany do konkretnej liczby użytkowników, którzy się nań składają; domyślnie powinni to być wszyscy, ale z możliwością zmiany
  * każdy wydatek powinien być dzielony między przypisanych użytkowników; domyślnie powinno być po równo, ale z możliwością zmiany
  * jeżeli autor wydatku nie ma konta w systemie, inny użytkownik powinien móc dodać wydatek w czyimś imieniu
* każdy użytkownik przypisany do wydatku powinien móc oznaczyć swoją część jako zapłaconą
  * oznaczenie to powinno być później zaakceptowane przez autora wydatku
  * zapłacenie powinno być otagowane formą płatności ("gotówka", "blik", "revolut" itp.)
* użytkownik powinien widzieć podsumowania:
  * ile pieniędzy jest jeszcze winny łącznie oraz w stosunku do każdego innego użytkownika
  * ile pieniędzy wydano do tej pory ogólnie i w wybranych kategoriach
* administrator zarządza użytkownikami

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* backend i frontend powinny być odseparowane i komunikacja powinna iść poprzez REST API
* backend musi być udokumentowany w formie OpenAPI

#### CMS do budowania CMS-ów

Projekt musi spełniać następujące wymagania funkcjonalne:
* użytkownik może zarejestrować się w systemie
* użytkownik może stworzyć dowolną liczbę podsystemów
  * każdy podsystem ma nazwę, publiczny identyfikator oraz ustawienie widoczności ("tylko uprawnieni", "tylko zalogowani", "publiczny")
  * każdy podsystem może definiować zasoby
  * każdy zasób jest rozumiany jako lista obiektów danego typu, na który składają się typy prymitywne oraz relacje do innych zasobów (jeden do jednego, jeden do wielu, wiele do wielu)
* użytkownik może zapraszać innych użytkowników do swoich podsystemów
  * zaproszony użytkownik może mieć jedną z ról: "tylko podgląd", "edycja", "administrator"
  * zaproszenie odbywa się poprzez link z zaproszeniem
  
Przykładowo:
* podsystem do zapisywania odwiedzonych zoo mógłby wyglądać następująco:
  * lista państw (nazwa, symbol, flaga)
  * lista tagów (nazwa)
  * lista odwiedzonych zoo (nazwa zoo, miasto, adres, przypisane państwo, data odwiedzin, przypisane tagi)
* podsystem do zapisywania przeczytanych książek mógłby wyglądać następująco:
  * lista języków (nazwa, flaga)
  * lista autorów (imię i nazwisko, przypisany język)
  * lista serii wydawniczych (nazwa)
  * lista tagów (nazwa)
  * lista przeczytanych książek (tytuł, przypisani autorzy, przypisane tagi, przypisane serie z opcjonalną numeracją, przypisany język oryginału, przypisany język przeczytanej wersji, link do okładki, rok wydania, data przeczytania)

Projekt musi spełniać następujące wymagania funkcjonalne:
* rejestracja powinna odbywać się klasycznie poprzez mejla oraz Facebooka
* identyfikator podsystemu musi wyświetlać się w URL-u: w subdomenie (np. https://rewak.cms.localhost/) lub routingu (np. https://cms.localhost/rewak/)
* zaproszenia użytkowników powinny odbywać się poprzez link zaproszeniem, który:
  * aktywowany przez zalogowanego użytkownika, wyświetli formularz potwierdzający akceptację zaproszenia
  * aktywowany przez gościa, wyświetli formularze rejestracji i logowania, ale po pierwszym zalogowaniu wyświetli formularz potwierdzający akceptację zaproszenia
